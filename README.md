# ProgettoPiazzaAlbinoPierro
La realizzazione di un parco nella grande area disponibile in piazza Albino Pierro a Potenza rappresenta il completamento di una complessa opera di urbanizzazione che ha creato un nuovo, giovane e vitale quartiere. Il nuovo insediamento rappresenta un'evoluzione significativa nella città di Potenza grazie alla presenza di grandi spazi aperti ed alle grandissime potenzialità di sviluppo ad essi connessi. L'individuazione di ampi spazi ad uso pubblico ha creato notevoli aspettative da parte dei cittadini sulla qualità della vita nel quartiere e sulle modalità stesse di utilizzo degli ampi spazi da parte dell'intera comunità.
